*3,*-

tiorcm verborum ordinem, quo notio ferendi magis intenditur,
satis declarat (cf. Drakenborch cd 25, 5, 7).

Quibus collocati objecti discrepantiis adjungere mihi liceat
exemplum, in quo de objecti (in datico positi) attributo di-
cendum est 4, 55, 3, ubi traditur in recensione Victoriana
„duo singuli singulos sibi consules adservandos adsidua opera
desumunt“; in Ver. „duo singulis1) sibi consules singulos otc.u
Weissenbornius igitur annotat, librorum Victorianorum lectione
voces „singuli“ et „singulos“ melius juxta poni. Concedo, quia
saepissime paria attributa, quae ad eiusdem enuntiati notiones
pertinent, sese excipiunt (cf. dc voce „ain9alc'“ 1, 8, 3,· 1, ll, 3,·
6, 18, 6,· in universam Rcspe l. d. pap. 65), hanc figuram
usurpari potuisse; necessariam vcro non esse, haud pauci de-
monstrant loci velut 2, 13,11: „Romani novam in femina vir·
tutem novo genere honoris statua equestri donavere“; 2, 29, 53
2, 42, 83 4, 35, 9; 5, 27, 3. Ab altera parte hocloco certa
causa est, cur minus eam probemus. Constat enim collocatione
illa attributorum vim augeri, atque Weissenbornius quidem
ratione ejus rei habita ad confirmandam Victorianae recensionis
scripturam „duo sin guli“ melius insequenti „uni“ opponi
dicit. Sed graviorem esse oppositionem vocabulorum „duo“ et
„uni“ perspiciemus, si locum paullo accuratius consideraveri-
mus. Divisum est, quod exequendum tres Icilii sibi propo-
suerant, in duas partes, quarum altera ad consules adservan-
dos, altera ad concitandam plebem spectabat. Si igitur duae
provinciae distinguuntur, etiam duo Icilii, quibus propter duos
consules ad prius negotium opus erat, uni recto oppositi sunt.
Ex Weissenbornii autem interpretatione (dac ainpuli — ani)
haud concinne dimidia prioris muneris pars toti, quo tertius
'Icilius functus est cuique unus suffecit, respondet. Quare sinc
ulla dubitatione Veronensis verborum ordinem, qui etiam
propter chiasmum valde placet, recipiendum duco; Victoriana
contra scriptura cum eadem, quam exhibet Veronensis, arche-
typi menda („sin9uli“) pro „singulis“ tum studio illo explica-

1) addita cst a me littera „s“, quae propter insequentem eandem
litteram facile excidere potuit, sicut 3, 34, 6 utrique recensioni vitium
,edito satis“ pro „editos satis“ insidet.

 

